1. Да се имплементира класа Employee за која се чува:

    име (низа од карактери)
    години (цел број)

Во класата да се имплементира виртуелна функција displayInfo() која на екран печати информации за вработениот.

Потоа да се имплементира класа Payable за која се чува:

    плата (децимален број)

За класата да се креира чисто виртуелна функција calculateSalary()

Од овие класи потребно е да се изведат Developer и Manager. 

За класата Developer дополнително се чува и програмскиот јазик (низа од карактери). Потребно е да се препокријат соодветните функции. Платата се пресметува така што од основната плата се одзема данок од 10%.

За класата Manager дополнително се чува и број на оддели за кои е одговорен. Потребно е да се препокријат соодветните функции. Платата се пресметува така што на основната плата се додава бонус од 5% за секој еден оддел. 

2. Да се имплементира класа Game за која се чува:

    title (низа од карактери)

Во класата да се имплементира виртуелна функција void displayInfo() која на екран печати информации за дадената игра и виртуелна функција int complexity() која ја враќа комплексноста на играта.

Потребно е да се имплементира класите BoardGame и CardGame кои што ќе наследуваат од класата Game.

За класата BoardGame дополнително се чуваат:

    maxPlayers - максимален број на играчи (цел број)

Доколку максималниот број на играчи е поголем од 6 тогаш комплексноста е 10, доколку  максималниот број на играчи е поголем од 3 а помал од 6 тогаш комплексноста е 5, а доколку е помал од 3, тогаш комплексноста е 3.

Функцијата displayInfo() печати во формат:

Game: [наслов на игра]

Max players: [максимален број на играчи]

Complexity: [комплексност]

За класата CardGame дополнително се чуваат:

    numCards - број на карти (цел број)

Доколку бројот на карти е поголем од 20 тогаш комплексноста е 10, доколку  бројот на карти е поголем од 10 а помал од 20 тогаш комплексноста е 5, а доколку е помал од 10, тогаш комплексноста е 3.

Функцијата displayInfo() печати во формат:

Game: [наслов на игра]

Number of cards: [број на карти]

Complexity: [комплексност]

Потребно е да се имплементира класата BoardCardGame која што ќе наследува од класите BoardGame и CardGame.

Комплексноста е пресметана на следниот начин: (комплексноста на CardGame + комплексноста на BoardGame)/2

Функцијата displayInfo() печати во формат:

Game: [наслов на игра]

Complexity: [комплексност]
Да се направи глобална функција Game *mostComplexCardGame(Game **games, int n) што ќе врати покажувач до најкомплексната игра со карти.