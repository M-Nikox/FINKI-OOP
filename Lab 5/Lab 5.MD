1. Во програмскиот јазик C да се креира структура UmetnickoDelo за опишување на уметничко дело во дадена галерија. Структурата треба да содржи: (5 поени)

    Автор (низа од 100 знаци)
    Цена(реален број)
    Тип на уметничко дело (цел број со вредност 1 за слика, 2 за скулптура)

Да се креира структура Galerija, што содржи: (5 поени)

    Име на галеријата (низа од 50 знаци)
    Низа од достапни уметнички дела (низа од максимум 30 елементи од структурата UmetnickoDelo)
    Број на елементи во низата (цел број)

Да се креира глобална функција print за печатење на информациите за дадена галерија во следниот формат: (10 поени)

[Ime na galerijata]

[Avtor1] [Cena1] [Tip1]

[Avtor2] [Cena2] [Tip2]

[Avtor3] [Cena3] [Tip3]

...

Да се креира функција najdobra_ponuda, што прима низа од променливи од типот Galerija, и променлива tipNaDelo. Оваа функција треба да го испечати името на галеријата која ја нуди најевтината уметничка слика (за променлива со вредност 1) и името на галеријата која ја нуди најевтината скулптура (за променлива со вредност 2). Најевтино уметничко дело е уметничкото дело кое има најнска цена. Ако има повеќе такви галерии со најевтино уметничко дело, се печати последната.(15 поени)

2. За потребите на апликациите за нарачка и доставување на храна (пр. Корпа, Кликни Јади и сл.) потребно е да се имплементира модул за управување со доставувачите.

Да се имплементира класа DeliveryPerson во која ќе се чуваат информации за:

    ИД на доставувачот (низа од најмногу 5 знаци)
    Име на доставувачот (динамички алоцирана низа од знаци)
    Локација - реон во кој моментално се наоѓа доставувачот (цел број)
    Број на извршени достави (цел број, иницијално е 0)

За класата да се имплементираат потребните конструктори, оператор = и методи за да функционира решението. (10 поени). Дополнително за класата да се имплементира метод void print() за печатење на информациите за доставувачот. (5 поени)

Да се имплементира класа DeliveryApp во која ќе се чуваат информации за:

    Име на апликацијата (низа од најмногу 20 знаци)
    Листа на доставувачи кои работат за оваа компанија (динимички алоцирана низа од објекти од класата DeliveryPerson, иницијално без елементи)
    Број на доставувачи (број на елементи во низата од доставувачи - цел број, иницијално е 0)

За класата да се имплементираат потребните конструктори и методи со цел да функционира решението. (5 поени) Дополнително во класата да се имплементираат:

    метод void addDeliveryPerson (const DeliveryPerson & person) - за додавање нов доставувач во апликацијата. (10 поени) Да не се дозволи додавање на доставувач со веќе постоечко ИД. (5 поени)

    метод void assignDelivery (int restaurantArea, int customerArea) - за доделување на нарачка на доставувачот кој е најблиску до реонот на ресторанот restaurantArea од кој треба да се подигне нарачката. При доделување на нарачка на доставувач важат следните правила:
        Просторот на кој функционира апликацијата е поделен на 10 соседни реони. Пример доколку ресторанот е во реон 5, прво се проверува дали има достапен доставувач во самиот тој реон (5), па потоа дали има доставувачи во првите соседни реони (4 и 6), па во вторите соседни реони (3 и 7) итн.
        Доколку има повеќе доставувачи во реонот што е најблиску до посакуваниот реон, се избира доставувачот кој има извршено најмалку доставувања досега.
        Откако нарачката е доделена на доставувачот, се менува неговата локација на реонот во кој се доставува нарачката (customerArea) и се зголемува бројот на извршени достави за доставувачот. (15 поени)
    метод void print() - за печатење на информации за сите доставувачи кои работат за компанијата (формат во тест примери). (10 поени)

Објаснување за вториот тест пример: 

Апликацијата има четири доставувачи: Стефан (лоциран во 2), Влатко (лоциран во 3), Стојменски (лоциран во 8) и Тенев (лоциран во 1). 

    Првата нарачка е од реон 2 во 4. Стефан е оддалечен 0 реони од реон 2, Влатко е оддалечен 1 реон, Стојменски е оддалечен 6 реони и Тенев е оддалечен 1 реон. Нарачката ќе му биде доделена на Стефан бидејќи е најблиску и неговата локација ќе биде променета во 4.
    Втората нарачка е од реон 3 во 5. Стефан е оддалечен 1 реон, Влатко 0 реони, Стојменски 5 реони и Тенев 2 реони. Нарачката ќе му биде доделена на Влатко бидејќи е најблиску и неговата локација ќе биде променета во 5. 
    Третата нарачка е од реон 2 во 9. Најблиску до ова нарачка е Тенев (оддалечен само 1 реон до реонот 2). Нарачката ќе му биде доделена на Тенев бидејќи е најблиску и неговата локација ќе биде променета во 9. 
    Четвртата нарачка е од реон 8 во реон 10. Најблиску до ова нарачка е Стојменски (оддалечен 0 реони до ресторанот), па тој ќе ја подигне нарачката. 

Во овој пример, сите доставувачи подигнуваат точно по една нарачка.