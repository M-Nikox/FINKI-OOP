1. Дадени ви се класите User и SocialNetwork. 

Во класата User се чуваат информации за корисничко име, возраст и број на пријатели во рамки на некоја социјална мрежа.

Во класата SocialNetwork се чува листа на членови (објекти од класата User) и големина на листата.

Да се дополни почетниот код со следните работи:

    Да се спречи додавање на корисник со веќепостоечко корисничко име преку фрлање исклучок од тип UserAlreadyExistsException. Справете се со исклучокот на потребното место. 
    Да се додаде променлива за лимитот на дозволени пријатели на еден корисник (цел број). Променливата да важи за сите корисници (објекти од класа User) и истата да може да се менува преку методот setLimit. Иницијално променливата да има вредност 3.
    Да се фрли исклучок од тип UserNotFoundException во методот friendRequest доколку friendRequest или secondUsername не се кориснички имиња на корисници во социјалната мрежа. Справете се со исклучокот на потребното место. 
    Да се спречи зголемување на бројот на пријатели на некој корисник (над дозволениот лимит) со исклучок од тип FriendsLimitExceededException. Справете се со исклучокот на потребното место.
	
2. Да се имплементира класа Race во која се чува:

    името на градот во кој се изведува(низа од најмногу 40 знаци)
    година на одржување(цел број)
    месец на одржување(цел број)
    најдобро време во секунди (децимален број)
    должина во km (децимален број)

За оваа класа да се имплементираат следните методи:

    функција heaviness() што ја пресметува тежината на трката според следната формула:

     (најдобро време во секунди / должина во km)

    operator<< за печатење на трката во формат:

[ Град Месец Година Тежина ]

Да се имплементира класа CarRace во која покрај основните информации за трката дополнително се чува:

    низа од најдобри времиња на припреми (динамички резервирана низа од децимални броеви)
    бројот на најдобри времиња (цел број)
    број на кругови (цел број)

Во оваа класа да се препокрие соодветно функцијата heaviness() така што на основната тежина од трката ќе се додаде и просекот од најдобрите времиња од припремите помножен по CAR_COEF коефициентот. CAR_COEF коефициентот е ист за сите CAR_COEF трки и може да се промени од страна на комисијата(иницијално е 0.3). Дополнително, доколку бројот на кругови е поголем од 15, тежината се зголемува за 10%. За оваа класа да се обезбеди:

    оператор +=за додавање ново време од припреми во динамички алоцираната низа од најдобри времиња на припреми. Ако се направи обид да се додаде време што е помало од 10 да се фрли исклучок (објект од класата InvalidTimeException). Справувањето со исклучокот треба да се реализира во главната функција main каде што е потребно. Ако бил генериран исклучок треба да се отпечати соодветна порака за грешка "Vremeto ne e validno", а новото време од припреми нема да се внесе во низата.